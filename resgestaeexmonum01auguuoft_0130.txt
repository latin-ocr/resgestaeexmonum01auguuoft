ll

26 I, aeq-35

universum, quamquam et ipse potissimum famem a. 759 respicit, Suetonius
Aug. 41: frumentum quoque in annonae difficultatibus saepe levissimo, interdum
nullo pretio viritim admensus est tesserasque nummarias duplicavit. Nam fru-
mentum publicum sive. fixo pretio plebi distribuebatur sive nullo (id quod
verum esse post alios (locuit Otto Hirschfeld Philologi a. 1870 p. 13, errores
a me aliquando commissos recte emendans), annonae difficultas non plebem
gravat quae frumentum accipit, sed rem publicam. Agitur igitur his locis de
annonae caritate ita sublevata, ut frumentum pretio iusto leviore ex horreis
principis in urbe emendum proponeretur, interdum adeo ab accipientibus pre-
tium nullum exigeretur. Nam in frumentum gratuitum etsi civibus Romanis
urbanis ad annum usque 752 ius fuit omnibus exceptis senatoribus equitibus-
que Romanis, post eum annum parti eorum longe maximae, eo solo nequa-
quam annonae satis provisum erat. Ut mittam in ea re etiam peregrinorum
in urbe degentium adeoque servorum necessario rationem habendam fuisse,
frumentationes civiles non ita comparatae erant, ut iis solis domus sustenta-
rentur, sed plerasque earum propter liberos servorumque familias ab annona
pependisse rerum memoria luculenter ostendit. Cui ingravescenti quomodo opi-
tulati sint principes. aliquatenus ex supra adlatis locis apparet, quibus addi
potest quod habet Dio 53, 2 ad a. 726: Τῷ πλήθει ἰἐῑριιπλεέσιον τὸν σῖτον
ἔνειμε, nam id frumentum si gratis divisum esset, sine dubio Augustus inter
liberalitates non omisisset. Nec mihi videtur defendi posse, quod post alios
defendit Hirschfeldius 1. c., tesseras nummarias uno loco supra citato inventas
(iam enim explosae sunt Bergkii nugae artificiosae, quibus tesseras eas huic
indici 3, Δ’10 male intrusit) ipsas esse frumentarias saepe memoratas sed quod
nomen indicat res quoque flagitat, frumentum quatenus gratis ministrabatur,
divisum esse datis tesseris frumentariis, quatenus venibat leviore pretio, datis
nummariis. Scilicet qui rebus praeerat cum constituisset, quantum frumenti
quo pretio ita venumdare placeret, admissionis ad hanc liberalitatem et mensu-
rae officia discreta fuisse apparet, ut qui illam expeterent recepto nomine
et pretio soluto, interdum etiam remisso tesseram acciperent et per eam ex horreis
frumentum. Hoc ita factum esse, ut singulis annis eadem fere frumenti quantitas
eodem pretio veniret. et per se rationem habet et eo commendatur, quod
in tributis de suo solvendis Augustus similem rationem secutus est (v. ad 3, 40)
et inde colligitur, quod extra ordinem, sive necessitatis causa sive ob publicam
laetitiam, tesserae nummariae duplicantur vel quadruplicantur. Hoc tantum
nomine frumentationes gratuitae et frumenti venditio modo dicta coniunctae
fuerunt, quod utrumque negotium Caesar per eosdem perfecit, id quod clare
enuntiat Dio verbis supra citatis, sed etiam clarius ex universa rerum con-
dicione intellegitur. Nam curae annonae sine dubio pars facillima negotium
fuit certae quantitatis frumenti certis hominibus gratis subministrandae; at
ut reliquis magnae urbis incolis frumentum semper suppeteret iusta quanti-
tate et iusto pretio, ea deorum cura iam principis faeta supra hominem erat

