Commentarius rerum gestarum, quem ab Augusto paucis ante mortem mensi-
bus conscriptum esse ad inscriptionem exposuimus (vide infra p. l), capita
complectitur quinque et triginta, non numerata quidem, sed distincta versu
primo eminente. Ea cum eadem siut in Latinis Graecisque (nisi quod addita—
mentum alius auctoris Latine dividitur in capita quattuor, Graece continuatur),
eadem etiam in exemplo Ancyrano et Apolloniensi, iure referentur ad ipsum
Augustum vel certe ad archetypum commentarii exemplar iu urbe expositum,
itaque nos quoque non dubitavimus secundum ea commentarium edere numeris
adiectis, quamquam ipsa distributio parum probabilis est et saepe eodem capite
agitur de rebus diversis. Ipse commentarius tripertitus est: agitur primum
de honoribus in Augustum collatis, id est de magistratibus sacerdotiis triumphis
reliquisque similibus multis et variis (c.1-x1v)‚. deinde de impensis quas in
rem publicam de suo fecit (c. xv—xxiv), denique de rebus gestis pace belloque
(c. xxv—xxxv); itaque qui titulum dictavit rerum gestarum divi Augusti, quibus
orbem terrarum imperio populi Romani subiecisset, et impensarum, quas in
rem publicam populumque Romanorum fecisset, primam partem omisit, secun-
dam tertiamque invertit. Quamquam partitionem illam Augustus secutus est
in universum tantum sine scrupulosa anxietate: ita in primo tractatu ubi cen-
soriae potestatis meminit, ipsos quoque census fuse enarrat (c. vni), tertio
inseruit non solum honores cum rei publicae restitutione coniunctos, quod potest
defendi (c. xxxiv), sed etiam titulum patris patriae sibi oblatum (c. xxxv); deui-
que non pauca sunt, quae pari iure et primo et tertio ordini inferri potuerunt.
Diligentius autem quam reliquas duas Augustus exsecutus est partem de im—
pensis in rem publicam factis, maxime ludos congiariaque; neque id mirum
est in titulo Romae proposito scriptoque potissimum plebi urbanae. In rerum
delectu domesticas, ut par erat, Augustus silentio praetermisit, ut non solum
mulieres domus eius nusquam memorentur, sed ne adoptiones quidem signi—
ficentur. In publicis cum suos honores suasque res gestas enarrans filiorum
Gaii Lucii Tiberii generique Agrippae passim meminerit, nullo loco ne ducis

