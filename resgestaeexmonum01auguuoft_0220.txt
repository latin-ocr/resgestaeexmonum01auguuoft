116 V, ‘24-31

regio genere Armeniorum oriundum esse Augustus scribat, accuratius unde
venerit ex iis intellegitur, quae de caede eius a. p. Chr. 36 patrata narrant
Tacitus (ann. 6, 40. 14, 26) et Iosephus (ant. 18, 5, 4 coll. 17, 1, 1. 2 et bell.
Iud. 1, 28, 1). Scilicet Alexander, regis Iudaeorum Herodis Magni et Mariamnae
filius, ex Glaphyra filia Archelai regis Cappadociae ultimi filios duos suscepit
Alexandrum et Tigranen, quorum alter Tigranes Armeniae qnondam potitus
(ita Tacitus accuratius quam Iosephus βασιλεύων Ἀρμενίας) a. p. C. 36
Tiberii iussu ad supplicium ductus est 1188 liberos reliquit, alterius autem
filii Alexandri filius Tigranes postea a Nerone a. p. C. 60 rex Armeniae sactus
est. Hanc Alexandri stirpem coniunctam fuisse cum regia Armenia cum Ti-
granis nomen prodit tam filio quam nepoti Alexandri impositum, tum quod
Neroniana aetate ex hac stirpe ortum principem Romani Arsacidis opposuerunt3
denique Iosephus b. Iud. 2, 11, 6: ἡ Ἆλᾰξανδρου γενεὰ, inquit, τῆς μεγάλης
Ἀρμενίας ἐβασίλευσε. Puto Archelai regis Cappadociae uxorem, Tigranis
aviam maternam nobis ignotam ex domo Armenia regia originem duxisse. ln
Tigranem indicis tam recte conveniunt omnia quae a Tacito Iosephoque nar-
rantur tle Tigrane a Tiberio interfecto Armenia quondam potito et aliqua
ratione ad stirpem Armeniam regiam pertinente, ut necessario idem haben-
dus sit. Contrarium quidem defendit Nipperdeius ad Tae. 6, 40 Armeniam,
qua Tigranes a Tiberio interfectus quondam potitus sit, statuens minorem
esse ab avo eius Archelao Cappadociae rege quondam possessam. At et Ar-
menia, ubi simpliciter ita appellatur, omnino maior est, et posteros Alexandri,
id est Tigranen utrumque, regnavisse in maiore Armenia diserte testatur
Iosephus (l. c.); denique non adsequor, quomodo propterea, quod avus Archelaus
Armeniam minorem aliquando habuit, nepos dici possit ea potitus esse.
Armeniae regnum Tigranes non diu tenuerit necesse est, cum prae-
sertim a Tacito praetereatur, pulsus videlicet a factione Parthica. Scribit
is temptatum deinde esse imperium feminae cui nomen Erato, eiusdem omnino
quae antea regnarat cum fratre et marito Tigrane Ill, sed hanc quoque brevi
pulsam esse. —- Incerti deinde solutique Armenii, Tacitus ait, et mayz‘s sine
domino quam in libertate profugum Vononen in reynnm recipiunt, scilicet filium
regis Parthorum Phraatis ipsumque per aliquot annos regem eorum, sed
paullo ante ab Artabano expulsum. Iosephus 18, 2, 4 postquam de Vonone ex
regno paterno eiecto rettulit, ita pergit: Βονώνης δὲ εἷς Ἀρμενίαν διαπίπτει·
καὶ κατ’ α’ρχας μὲν ἐφίετο τῆς χώρας καὶ πρὸς Ῥωμαίους ἐπρέσβευε,
deinde Tiberium propter ipsius ignaviam et minas Artabani ei regno
Armeniae interdixisse (αὖῑῷ ἀπεῖπε). Haec quando acciderint, iam constat,
postquam nummi Parthici nuper prolati docuerunt Vononem ab Artabano ex
Parthia pulsum esse a. 763 41). Itaque eo fere tempore (nam amissum regnum

¹) Vide infra p. 143. Eodem tempore vel paullo ante quae posuit Ovidius in car-
mine trist. 2, 227: nunc petit Armenius pacem premenda non sunt, cum eo loco poeta
complura coniungat ad diversos anuos populosque spectantia.

 

