120 V, 35 36

confecit) et imperante Claudio Pomponius Mela cum Baeticam Lusitaniamque
distinguant, neutram agnoscunt aetatis Augustae auctores 1); nec tituli certa
argumenta suppeditant, ex quibus eluceat provincias eas fuisse ante Tiberium
(Orelli 3128: leq. Ti. Caesaris Any. prov. Lusitan. collato C. Ι. L. ΙΙ n. 473).
Quare videndum, ne ulteriorem Tiberius magis quam Augustus diviserit2).

In provinciis quae absunt ab Augusto nullas colonias deductas esse recte
ex laterculo colligitur, nec facile coniecturis recentiorum contra ipsius Augusti
silentium locus dandus est. Praeter Illyricum, de quo proximo capite agitur,
provinciae, quae secundum id colonias ab Augusto deductas nullas habuerunt,
hae fuerunt:

Sardinia. Turris Libisonis colonia Iulia (geogr. Rav. 5, 263 cf. Plinius

h. n. 3, 7, 85 et C. Ι. L. X p. 826) nihil impedit quominus consti-
tuta sit a Caesare dictatore.

Galliae tres cum Germaniis duabus. Hinc igitur magnopere con-
iectura adiuvatur coloniam Iuliam Equestrem (Nyon) Galliae Belgicae
non ab Augusto deductam esse, sed a Caesare dictatore. —- Nec magis
iam licebit Augustae Trevirorum ius coloniae concessum ante a. 70
(Tacitus hist. 4, 62. 72) a primo Augusto repetere.

Raetia.

Noricum.

Bithynia et Pontus.

Galatia, Pontus Galaticus, Paphlagonia, Phrygiae pars, Lycaonia, Isauria.
Coloniam Parlain Pisidiae magis quam Lycaoniae Augustum attri-
buisse videri supra p. 119 observavimus.

Cilicia.

Cyprus.

Creta. Cnossum coloniam in insula Creta notam iam Straboni (10, 4, 9
p. 477) quamquam hodie fere consentiunt (Marquardt l. c. p. 464) ab
Augusto deductam esse propterea quod Dio 49, 14 eum scribit Cam-
panis agrum in pertica Cnossiorum adsignavisse, idem facere potuit
colonia deducta a patre disponens ita de agro coloniae relict03 et obstat
origini ab Augusto deductae, quod in nummo nuper prolato libertinus

¹) verum est apud Livium legi 28, 2: Poenus cum castra tzzmsorte ad sociorum
animos 1ίη Baetica continendos in fide haberet, at verba in Baetica eo quo leguntur loco
ferri posse negant Dukerus et Madvigius recte, crediderimque ea non transponenda esse,
sed delenda utpote adscripta ad antiquissimum hiatum explendum. Nam nullo loco praeterea
pro ulteriore Hispania Baeticam Livius videtur usurpasse.

²) Marquardtius Staatsoervzvaltng 1² p. 253 quod opposuit ita Straboni de nova divi-
sione aliquid adnotandum fuisse non multum ponderis habet, cum praesertim aliquatenus
certe Strabo rem tangat de Lusitania adscribens: καλοῦσι γὰρ οὕτω τὴν χώραν ταύτην
ἰδίως ἓν τῷ παρόντι. Certe quod ipse conicit utraque Hispania significari non citeriorem
et ulteriorem, sed imperatoriam partem et senatoriam, constanti veterum consuetudini repugnat
et male obtruditur auctori sermonis non summae elegantiae, sed iustae proprietatis.

