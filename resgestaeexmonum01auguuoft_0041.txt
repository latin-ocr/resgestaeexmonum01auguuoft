XXXVII

ΙΙ. Graecam interpretationem tam Ancyranam, ad ectypum scilicet ex-
actam, quam Apolloniensem ita apposui, ut singula quatenus fieri potest Latinis
suis responderent. Eandem esse patet3 quid quod in capite xxi incipiente
vocabulum ναόν omissum est in utroque exemplo (v, p. 88). De indole
dixit Kaibelius in praemissis indici verborum. Etiam pars Graeca satis emendate
scripta est, minus tamen quam Latina; ita exciderunt sive interpretis culpa
sive fabri 9, 13 τρίς et 15, 3 Ἀρτάξαν, aliique errores passim deprehunduntur.
- Vocabula cum Graeca consuetudine continuentur, nos quoque id retinuimus3
spatium igitur vacuum ubi cernitur, ipsum est in marmore. — Varia lectio
item subscripta est, neque omnino neglegenda sunt quae hic illic referuntur
elementa nobis in gypsaceis ectypis non visa, sed relata a prioribus, praesertim
Perroto. Domaszewskium enim Graeca haec ipsa examinare non potuisse supra
diximus, summa autem religione doctus Francogallus repraesentavit quae vidit
et quod describenti difficillimum est ut a coniecturis abstineat ita praestitit,
ut quibusdam locis iure ambigas utrum Perrotus erraverit an gypsaceae
tabulae imperfecte archetypum reddant.

111. Sequuntur exempla Latinum et Graecum quantum fieri potuit ex-
pleta, adiecta paucis locis adnotatione critica. Quae supplementa priores ex-
cogitaverunt quaeque coniectura reposuerunt, eorum baud pauca iam ab ocu—
latioribus descriptoribus in ipso lapide deprebensa sunt. longe plura aut Latino
exemplo expleto et emendato aut accedente interpretatione Graeca sponte con-
ciderunt3 denique ea quoque ex olim repertis. quae ad sententiam vera essent
vel certe probabilia, in editione priore per universum commentarium retractanda
erant propter liiatuum ambitum a Perroto demum accurate exploratum. Ex
hisce priorum rel inventis vel commentis quae iam inutilia facta sunt et super-
vacanea, item aut novis subsidiis eversa aut etiam sua natura perversa plerum-
que silentio praeterire malui quam refutare, eum praesertim iusta pugna non sit
inter priores editores necessario insistentes exemplis parum emendatis et eum
qui hodie ad hasce tabulas accedit instructus exemplo perfecto et interpreta-
tione fere integra. Ea non solum explevit ingentem hiatum, qui intercepit
tabulae primae versus sedecim postremos fere totos⁷ sed etiam aliis locis plu-
rimis in parte Latina male habitis opem tulit. Ubi tamen in locis difficilioribus
ex prioribus quendam rerum vel vidisse vel intervidisse deprehemlebam, ibi
nomen eius ut par erat adscripsi3 contra tacite recepi supplementa vulgaria,
id est ea quae non qui ponat laudandus sit, sed reprehendendus qui non in-
veniat. —- Graeca ea maxime quae adinvenit Perrotus (nam in Hamiltonianis
Franzius iam pleraque recte ordinarat) prioris meae editionis causa constituit
Kirchboftius amicus et collega, cuius sunt, quaecumque in ea leguntur paullo
magis exquisita et repertu difficiliora, tam ea, quibus nomen eius adscriptum
est quam ubi non est adscriptum. — In altera hac editione curanda praeter
Ernestum Bormann et Udalricum a Wilamowitz, quorum uterque ad universum
librum non pauca utilia et ingeniosa suggessit, et qui in iis quae spectant

