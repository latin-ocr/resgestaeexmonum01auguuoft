TITVLVS TIBVRTIN VS 1 67

per a. 751. 752. Nam cum solitum legationis tempus triennium fuerit, reli-
qui ita sese excipiunt, ut difficile aliquem ordini interponas ; et quamquam fieri
sane potest, ut exciderit unus alterve legatus administrationis solita brevioris,
vix credibile est neutrius administrationis legati tituli Tiburtini praeterea
memoriam ullam superesse et nomen eiusdem viri in laterculo illo duobus
locis desiderari. Quam ob rem videtur is de quo agitur et inter eos quorum
nomina posuimus quaerendus esse et alteram utram legationem ad111i11istravisse
c. a. 751. - Ex supra nominatis praeter Varronem, quem legatum Augusti
fuisse negavimus, ut antiquiores ita Ciceronem quoque et Titium aetatis rationes
excludunt, quae vix patiuntur eorum quemquam a. 767 etiam tum in vivis
fuisse, maxime cum is quem quaerimus bis Syriae praefuerit itaque utraque
legatio, ut horum alteri utri detur, ante a. 731 collocanda sit, nisi forte
hoc ponis ignotum illum legatum primum ante a. 731, deinde per a. 751.
752 Syriae praefuisse. In Cicerone accedit, quod a bellica laude eum afuisse
constat. Varum nemo ignorat occidisse vivo August03 praeterea pro consule
Africam, non Asiam rexit (Borghesi opp. l, 301). Volusium Saturninum item
constat pro consule Africam administrasse (Borghesi l. c. p. 312 sq). Silanus
cum Syriae post mortem Augusti praeesse non desierit, dicendus l'uit legatus
non divi Augusti, sed divi Augusti et Ti. Caesaris Augusti. — Et ad horum
quidem nullum titulum de quo agimus spectare omnes consentiunt3 restant
tres, qui patronos nacti sunt, M. Agrippa, C. Sentius Saturninus, Ρ. Sulpicius
Quirinius. — Ad Agrippam titulum rettulit lluschkius (iiber den Census zur
Zee‘t cler Geburc Jesu Christi p. 65 sq), sed refutavit commentum nullo negotio
Borghesius (apud llenzenum n. 5366 Ξ opp. &12ss sq. *198 sq.); scilicet ut
alia mittam, Agrippa numquam pro consule Asiam administrzwit et ante
Augustum mortuus est3 id vero, quo confugit lluschkius, titulum Agrippae positum
esse imperante Tiberio, neque ullo exemplo defenditur et eo plane evertitur, quod
marmor Tiburtinum tam propter locum, in quo inventum est, quam propter
habitum externum sine ullo dubio elogium fuit sepulcri. - Saturninum proposuit
primus Bergmannus (apud Gerllardum Archa'ol. Anzeiyer a. 1850 p. 172) primo
quod nunc est tituli vocabulo mutilo Germaniam ratus nominari3 quam opinionem
cum mox ipse abiecisset, de lectione tituli edoctus veriora, eam suscepit Zumptius
nec paucis eam explicavit (comm. epigral‘ih. 2, 122 sq). —- Contra qui primus
de titulo diligenter egit Sanclementius eum superesse dixit ex monumento
P. Sulpicii Quirinii tl. c. p. 418) eamque Sanclementii opinionem qui postea
in eam rem inquisiverunt idonei auctores cum alii tum Borghesius (l.c.),
Henzenus (l. c.)‚ Nipperdeius (ad Tac. ann. 3, 48) unanimi consensu secuti
sunt. Neque ego novam et reconditam doctrinam profero, sed iisdem viris
doctis adsensus breviter demonstrabo primum titulum ad C. Sentium Sa-
turninum spectare non posse, deinde in Quirinio non solum nihil obstare, sed
indicia quoque quae supra recensuimus, maxime omnium primarium duplicem

